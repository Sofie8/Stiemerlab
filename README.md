# Stiemerlab
Bekijk [hier]() de resultaten van de biologische waterkwaliteit van de Stiemerbeek in Genk.  
De resultaten zullen ons een beter inzicht geven in wat er leeft in de Stiemerbeek, wat het herstelvermogen is, en hoe de diversiteit verandert langsheen het traject.  
De biologische waterkwaliteit (de aan- afwezigheid van bepaalde doelsoorten) geeft ook een geïntegreerd, lange-termijn beeld over de toestand van de beek (want als de waterkwaliteit niet goed is voor een langere tijd, dan kunnen bepaalde soorten niet meer overleven).

# Hoe is het gesteld met de waterkwaliteit van de Stiemerbeek?  
- De laatste monstername en telling van macroinvertertebraten ter hoogte van de Heppenzeelstraat, dateert van 1997! Toen was de Belgische biotische index slechts 5, matige waterkwaliteit.  
- De Stiemerbeek ter hoogte van de Plattewijerstraat was voor het laatst bemonsterd in 2017, en kreeg toen een Belgische biotische index score van 6, matige waterkwaliteit.
- De nog enige actueel bemonsterde locatie van de Stiemerbeek in Genk is deze aan het Diepenbekerbos, afw. van het RWZI, opwaarts van de brug. De resultaten op de website tonen een BBI index van 6, in 2017, matige waterkwaliteit.

# Dat kan (veel) beter!  
- Dit project heeft enerzijds tot doel om te evalueren welke technieken en methodes geschikt zijn om te doen door burgers om de biologische waterkwaliteit van de Stiemerbeek, samen met onderzoekers, beter in kaart te brengen.  
- We gaan een dichter meetnet creeëren door op 10 locaties waterstalen te nemen voor 1 jaar lang, en dit maandelijks, zo krijgen we voor het eerst inzichten in de spatiale, en seizoenale dynamiek, wat tot nu toe nog nooit is meegemeten. Kortom, de data die zal gegenereerd worden in dit project is uniek, en is nog nooit eerder gedaan op deze schaal voor een andere waterloop in Vlaanderen.   
- Deze resultaten dienen ook om meer geïnformeerde en betere beslissingen, en maatregelen, te nemen om de waterkwaliteit te verbeteren.  
- Alsook sensibilisatie: als we 1 waterdiertje kunnen redden door thuis een regenton te plaatsen, is dit een grote stap vooruit!  

Samen werken we aan een betere waterkwaliteit, en gezonde leefomgeving! 


